# Етичний кодекс

[Посилання на офіційний документ](https://forum.quant5.com.ua/index.php?/topic/10-%D0%B5%D1%82%D0%B8%D1%87%D0%BD%D0%B8%D0%B9-%D0%BA%D0%BE%D0%B4%D0%B5%D0%BA%D1%81/#comment-15)

Цей кодекс варто просто перечитати і вміти орієнтуватись. Перш за все він важливий для Вас.


## Розділ 2. Основні засади професійної етики

### Стаття 2. Основні принципи професійної етики
1. Основні принципи професійної етики визначають перелік ключових рис працівника та принципів його діяльності незалежно від рангу.
2. Будь-який працівник повинен дотримуватись цих принципів як на робочому місці, так і поза ним, підтримуючи імідж уряду.

---

### Стаття 2.2. Діяльність у сфері держави й суспільства
Працівник постійно діє в інтересах держави й суспільства. У разі конфлікту інтересів забороняється діяти егоїстично.

---

### Стаття 2.4. Рівність та неупередженість
Працівник зобов'язаний діяти з урахуванням рівності всього суспільства, не виявляючи несприятливого ставлення до осіб із нижчим соціальним статусом або прислужуючи інтересам осіб із вищим статусом.

---

### Стаття 2.6. Повага до суспільства та колег
Повага до суспільства та колег є основною рисою будь-якого державного службовця. Службовець повинен усвідомлювати, що його поведінка впливає на ставлення суспільства до органів влади.

---

### Стаття 2.8. Чесність та професіоналізм
Службовець виконує свої обов’язки з максимальною точністю, чесністю та професіоналізмом, спираючись на свої знання, досвід та загальноприйняті норми.

---

### Стаття 2.9. Ввічливість
1. Ввічливість є головним принципом роботи державного службовця як у спілкуванні з колегами, так і з громадянами.
2. Ввічливість має дотримуватись не лише під час особистого спілкування, а й через офіційні канали зв’язку.
3. У виняткових випадках (під час спецоперацій) працівникам PD, NG, FIB дозволяється відходити від норм ввічливості для деморалізації протилежної сторони, дотримуючись внутрішніх статутів.

---

### Стаття 2.13. Заборона панібратства
Державним службовцям заборонено виявляти ознаки панібратства під час виконання службових обов'язків.

---

## Розділ 5. Зовнішній вигляд державного службовця

### Стаття 5.2. Діловий стиль
Державний службовець повинен формувати свій зовнішній вигляд відповідно до основ ділового стилю.

---

### Стаття 5.3. Зачіска
Зачіска повинна бути акуратною, відповідати гігієнічним вимогам і не заважати використанню засобів індивідуального захисту.

---

### Стаття 5.4. Колір волосся та макіяж
1. Забороняється фарбувати волосся в неприродні або яскраві кольори.
2. Жінкам дозволяється наносити неяскравий макіяж, включаючи туш, помаду та пудру.

---

### Стаття 5.5. Головні убори та аксесуари
1. Заборонено носити вушка, ріжки, бандани, корони, панамки, навушники тощо.
2. Дозволено носіння службових шоломів, кепок і навушників, передбачених формою.
3. Капелюхи мають бути офіційно ділового стилю, низькими й нейтрального кольору.

---

### Стаття 5.6. Прикраси
1. Дозволяється носіння прикрас, за винятком громіздких, вульгарних і зухвалих аксесуарів.
2. Громіздкі аксесуари не повинні заважати виконанню службових обов'язків.

---

### Стаття 5.7. Контактні лінзи
Заборонено носити контактні лінзи неприродного або яскравого кольору.

---

### Стаття 5.8. Окуляри
1. Дозволено носити окуляри для корекції зору або сонцезахисні окуляри.
2. Лінзи повинні бути однотонного неяскравого кольору, а оправа – нейтрального кольору.

---

### Стаття 5.9. Татуювання
1. Заборонено татуювання на обличчі, шиї, кистях рук, а також із символікою злочинних організацій.
2. Виключення: агенти CID (FIB) та працівники EMS, для яких заборонено татуювання на відкритих ділянках тіла.

---

### Стаття 5.10. Сумки та рюкзаки
Заборонено носити яскраві сумки та рюкзаки із символікою смерті, криміналу чи бандитизму.

---

### Стаття 5.11. Чоловічий дрес-код
Чоловіки повинні носити:
1. Службову форму або діловий костюм неяскравих тонів.
2. Класичні сорочки, водолазки або футболки нейтральних кольорів.
3. Ділові туфлі, мокасини чи берці.

---

### Стаття 5.12. Жіночий дрес-код
Жінки повинні носити:
1. Службову форму або діловий костюм.
2. Акуратне плаття, корсет, жилет чи кардиган.
3. Ділові туфлі або берці.

---

### Стаття 5.13. Маски
1. Заборонено носіння масок під час виконання обов’язків, окрім випадків, передбачених наказом Генерального прокурора.
2. Маски мають бути однотонними, з допустимими нейтральними написами.

---

### Стаття 5.14. Єдиний імідж
Статут організації може регламентувати зовнішній вигляд працівників, формуючи єдиний імідж.

---

### Стаття 5.15. Вимоги до зовнішнього вигляду
Внутрішній статут організації може включати конкретні вимоги до зовнішнього вигляду, зокрема щодо одягу, аксесуарів та стандартів особистої гігієни.
